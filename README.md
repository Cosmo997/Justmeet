# Justmeet

VISON:
 
Si vuole realizzare un sistema software che permetta l’incontro tra persone al fine di svolgere attività cooperative e di squadra. L’obiettivo del sistema è dunque favorire la creazione di gruppi e di nuove amicizie e deve funzionare come una sorta di bacheca avanzata di annunci e di coordinamento.
Gli utenti possono utilizzare la piattaforma per inserire eventi e per richiedere la partecipazione di altri utenti. In particolare la tipologia di evento richiederà di specificare diverse caratteristiche. Ad esempio il sistema potrebbe permettere di organizzare una partita di calcetto inserendo specifici dati quali luogo orario e numero minimo di calciatori necessario affinché l’evento abbia luogo. Se le condizioni saranno soddisfatte gli aderenti riceveranno poi un messaggio di conferma.
Altrimenti sarà possibile organizzare una sessione di studio su una specifica materia, o chiedere semplicemente aiuto ad uno studente più anziano in riferimento ad uno specifico corso.
In sostanza il sistema conterrà la specifica di eventi che saranno “annunciabili” tramite la piattaforma specificando anche i vincoli riguardo gli utenti che potranno rispondere ad una richiesta (e.g. laureati triennali).
Allo stesso tempo il sistema potrebbe prevedere di mantenere un profilo in relazione alle attività svolte dall’utente e per le quali potrà ricevere una valutazione dalla sua squadra.
Nello sviluppo dell’applicazione sarà necessario focalizzarsi e definire la lista degli eventi che la piattaforma supporta.



I Iterazione
Abbiamo deciso di svolgere una nuova fase di inception poiché il progetto è stato rielaborato e quindi i casi d'uso e la documentazione non sono compatibili, abbiamo dedicato circa 4 giorni a questa operazione e abbiamo dei dubbi riguardo alcuni casi d'uso come ad esempio tutte le azioni che riguardano gli eventi, nel libro vengono accorpati in un unico caso d'uso, ma poi non sappiamo come descriverlo.
Inizialmente abbiamo utilizzato un UML agile per i casi d'uso scritto su di una lavagna e quindi non è stato necessario utilizzare Visual Paradigm.
La progettazione e l'implementazione non ci sono state, abbiamo solamente creato la repository Git e creato il nuovo progetto in flutter.


II Iterazione
Oggi venerdì 20 dicembre concludiamo la seconda iterazione, abbiamo impiegato circa una settimana di lavoro extra per poter arrivare almeno alla metà della Milestone che ci eravamo imposti.
Tutto questo a causa della poca esperienza che abbiamo nello sviluppo di un backend e per la difficoltà del tool "Flutter". Abbiamo prolungato l'iterazione, ignorando la "best practice" suggerita dal libro, poiché avremmo comunque dovuto investire del tempo nello studio delle tecnologia utilizzate, che per noi sono completamente nuove, procedendo ad uno studio basato sull'applicazione delle conoscenze apprese.
L'errore da noi commesso è stato quello di voler implementare nel software i casi d'uso principali individuati nella fase di analisi dei requisiti, non considerando che, essendo principali, comprendono circa il 70% del codice totale.
Ci siamo trovati in difficoltà anche con i requisiti da noi individuati, in quanto poco precisi e molti errati, fortunatamente però non avendo ancora una conoscenza dettagliata della materia e del software Visual Paradigm, abbiamo preferito non eccedere con elaborati, rischiando poi di crearne di inutili o sbagliati, e fortunatamente con la fine della prima parte delle lezioni abbiamo più conoscenze ed esempi di elaborati da poter utilizzare nel progetto, questo comporta una prossima iterazione, basata molto sul miglioramento e l'implementazione dei requisiti basilari individuati in precedenza, con idee che sono nate nella fase di implementazione appena svolta.
Nella prossima iterazione verranno anche implementati i primi test poiché nell'applicazione sono già necessari per via della complessità, almeno per noi, riscontrata .
